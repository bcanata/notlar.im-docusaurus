---
title: RTL-SDR Kullanım Rehberi
slug: rtl-sdr-kullanim-rehberi
date_published: 1970-01-01T00:00:00.000Z
date_updated: 2021-04-20T01:58:13.000Z
tags: [Amatör Telsizcilik]
draft: true
---

# Giriş

Yazımıza öncelikle SDR'ın (Yazılım tanımlı radyo) tanımını yaparak başlayalım:

**Telsiz** veya **Radyo** geleneğinde, frekans değiştirme, modülasyon/demodülasyon, filtreleme gibi işlemler genellikle **donanım** ile değiştirilmekte imiş. 1992'de ise Joseph Mitola yayınladığı çalışmasında, bu tip işlemlerin donanım ile değil yazılım ile yapılabilmesinin önünü açmış.

Bugünlerde ise; anten, radyo frekansı vs. gibi konuları incelemek, pratik olarak öğrenmek başta olmak üzere birçok amaçla kullanabileceğiniz bir araç **RTL-SDR. RTL** kısmı ise, Eric Fry'ın RTL2832U çipseti taşıyan ucuz USB televizyon alıcılarının modifiye edilip geniş bir frekans aralığında SDR olarak kullanılebileceğini keşfetmesi ile başlıyor. Bu akım ilerleyince, *The Hobbyist's Guide to the RTL-SDR* isimli bir kitabı da bulunan Carl Laufer, özel olarak bu amaçla hazırlanmış **RTL-SDR Blog** markalı modüller tasarlayıp satmaya başlıyor. Benim de amatör telsizcilik sürecinde edindiğim SDR ürünü, kendinisinin sattığı **RTL-SDR V3.**

> ⚠️ Bu rehberi okurken, anten vs. gibi konularda da temel bilgiye sahip olmanız faydalı olacaktır.

Öncelikle RTL-SDR'ın 500 kHz ve 1.75 GHz arasında dinleme yapabilmenizi sağlayan, kaynakları çoğunlukla ücretsiz veya açık kaynak sunulan, internete ihtiyaç olmadan bölgenizdeki radyo sinyallerini yakalamanızı sağlayacak bir cihaz olduğunu söyleyelim.

Cihazı satın almak isterseniz iki seçeneğiniz var. Piyasada USB TV alıcısı olarak satılan, RTL2832U çipsetli, plastik kasalı ürünlerden edinebilirsiniz. Bunlar, fiyat olarak daha uygun olmasına karşın, bazı kronik sorunlar taşıyabiliyor ve çok ısınabiliyor. RTL-SDR V3 ise bu kronik sorunların giderildiği ve tamamen SDR olarak tasarlanmış bir ürün.

Bu ürünü ise [Amazon.com](http://amazon.com) üzerinden (bu yazıyı yazdığımda stok yokmuş) veya [Aliexpress.com](http://aliexpress.com) üzerinden satın alabiliyorsunuz. Yine kendilerinin ürettiği bir anten kiti var ve bu antenle set olarak 35$'a satılıyor. Ben öncelikle "kendim bir anten yapıp/alıp kullanırım" düşüncesiyle bu kitten değil, RTL-SDR'ı tek olarak sipariş vermiştim. Ancak daha sonra ihtiyaç duyarak anten kitinden de sipariş verdim ve oldukça işime yaradığını da söyleyebilirim.
