---
title: Bisiklet Android ve iPhone Uygulamaları
slug: bisiklet-android-ve-iphone-uygulamalari
date_published: 2021-04-20T01:52:26.000Z
date_updated: 2021-04-24T23:21:36.000Z
tags: [bisiklet]
excerpt: Bisiklet ile ilgili cep telefonu, bilgisayar vs. uygulamalarını bir liste halinde derledim.
---

> **Bisiklet ile ilgili cep telefonu, bilgisayar vs. uygulamalarını bir liste halinde derledim:**

# Antrenman / Navigasyon

- [****Strava****](https://strava.com/) — Hemen hemen her bisikletçinin bildiği ve kullandığı bir uygulama, artık anlatmaya bile gerek yok. Aktivite takibi yapmanızı, rotalar bulmanızı ve oluşturmanızı sağlıyor.
- [****Strava Labs****](http://labs.strava.com/) — Strava’nın geliştirdiği projeler. Örneğin [Heatmap](https://www.strava.com/heatmap#12.08/28.57599/41.00943/hot/all) ile bir bölgenin **bisiklet ısı haritasını** görebilirsiniz. Bisikletle ilgili akademik çalışmalarda veya bisiklet yolu yapımlarında için yoğunluğu görmek amacıyla kullanılıyor.
- [****Elevate****](https://chrome.google.com/webstore/detail/elevate-for-strava/dhiaggccakkgdfcadnklkbljcgicpckn) — Strava’ya ekstra özellikler kazandıran Google Chrome eklentisi.
- [****One Tap Strava****](https://play.google.com/store/apps/details?id=com.onetapstrava&amp;hl=tr) — Android için en kullanışlı Strava eklentilerinden. Ana sayfanıza uygulamanın simgesini ekliyorsunuz. Tıkladığınız anda Strava uygulamasını açıp aktivite kaydına başlıyor.
- [****Relive****](https://www.relive.cc/) — Bisiklet sürüş kayıtlarınızı harita üzerinde görselleştirmenizi ve hikayeleştirmenizi sağlıyor.
- [****Ride With GPS****](https://ridewithgps.com/) — Strava alternatifi bir servis. Ücretsiz sürümü Strava ile hemen hemen aynı özellikleri sunuyor.
- [****Garmin Connect****](https://connect.garmin.com/) — Garmin’in hazırladığı benzer amaçlı bir uygulama. Özellikle Garmin cihazlarla senkronize çalışıyor.
- [****Komoot****](https://www.komoot.com/) — Yine Strava alternatifi bir servis. Ancak Strava’nın navigasyon (veya rota hazırlama) özelliklerini kullanmak için ücretli üyelik almanız gerekirken, Komoot ile bisiklet türüne göre rotalar hazırlayabiliyor, detaylı bir şekilde görüntüleyebiliyor, bu rotalar ile dönüş bazlı navigasyon kullanabiliyorsunuz. Haritaları offline olarak kullanmak için kullanacağınız bölgeyi tek seferlik ödeme ile satın almanız gerekiyor. Aylık ödeme yapılan Premium sürümü de mevcut.
- [****MAPS.ME****](https://play.google.com/store/apps/details?id=com.mapswithme.maps.pro) — Aslında Google Maps alternatifi bir navigasyon olmasına rağmen, bisiklet navigasyonu olmasıyla bisiklette de kullanılabilen, faydalı bir uygulama. Kullandığınız bölgenin haritasını otomatik indiriyor ve offline kullanılabiliyor. Genellikle o bölgeye ait yürüyüş patikası, su kaynağı vs. gibi bilgiler de içeriyor (Kaynak olarak OpenStreetMaps’i kullanıyor). Aynı zamanda tamamen ücretsiz bir uygulama. Bisiklet turcularının çoğu, özellikle offline çalışmasından dolayı tercih ediyor.
- [****Kudo Coach****](https://www.kudo.coach/) — Yarış takviminizi girip, yarışlarınıza göre kendinize bir antrenman takvimi oluşturabileceğiniz bir uygulama. Müsait olan sürenizi girdiğinizde, o süreye göre bir çalışma belirliyor. Antrenman önerirken, hava durumu vs. gibi bilgileri de dikkate alıyor. Ücretli bir paketi de mevcut ancak ücretsiz hali de gayet yeterli bir kullanım sunuyor.
- [****Maplocs****](https://play.google.com/store/apps/details?id=abhiank.maplocs&amp;hl=tr) — Yine bir navigasyon ve rota oluşturma uygulaması olan Maplocs, diğer uygulamalarla senkronize çalışabiliyor.
- [****TrainingPeaks****](https://www.trainingpeaks.com/) — Antrenman oluşturmanızı ve takip etmenizi sağlıyor. Size özel antrenman oluşturma gibi özellikleri ücretli üyelikle mümkün.
- [****tapiriik****](https://tapiriik.com/) — Ünlü aktivite takibi sitelerine yüklediğiniz aktiviteleri, diğerleriyle senkronize ediyor. Diyelim ki Strava’ya yükleme yaptınız, aynı aktiviteyi Garmin Connect’e vs. de aktarabilirsiniz.
- [****Zwift****](https://zwift.com/) — Trainer’lar ile evde yaptığınız sürüşleri, sanal bir oyuna dönüştüren ve diğer kullanıcılar ile yarışmanızı sağlayan uygulama. Aylık üyelik ücreti şu an $15.
- [****Elevation Profile****](https://play.google.com/store/apps/details?id=com.shasha.elevationprofile) — Yükselti profili haritaları çıkarmak için basit bir uygulama. Araba, yürüyüş vs. de seçebiliyorsunuz. İki nokta belirliyorsunuz, ne kadar tırmanış yapacağınızı analiz ediyor.
- [****Bisikletli Ulaşım Haritası****](https://bisikletliulasim.com/harita.html) — Türkiye’de yapılmış en kapsamlı bisiklet haritası sanırım. iPhone ve Android uygulamaları da var. Bisiklet tamircileri, tehlikeli noktalar, bisiklet yolları, bisiklet dostu işletmeler gibi noktalara harita üzerinden ulaşabiliyorsunuz.

# Bakım

- [****Bike Repair****](https://play.google.com/store/apps/details?id=com.atomicsoftwares.bikerepair&amp;hl=tr&amp;pageId=none) — Resimli bisiklet tamir uygulaması. 7.71 TL’ye satılıyor. Bisikletinizde yapabileceğiniz çoğu işlemi talimatlarla beraber gösteriyor.
- [****ProBikeGarage****](https://www.probikegarage.com/) — Varsa bisikletinizin modelini, yoksa üzerindeki ekipmanları giriyorsunuz. Strava ile bağlanıp, oradan toplam yaptığınız mesafe ve dakikayı alıyor. Bisiklet ekipmanınızın bakımlarını size otomatik olarak hatırlatıyor. Zincirinizin toplam km ömrü, aylık yapılması gereken bakımları vs. otomatik olarak tutuluyor.
- [****Bike Fast Fit****](https://apps.apple.com/tr/app/bike-fast-fit/id710935084) — Telefonunuzdan bike-fit yapmanızı sağlayan iPhone uygulaması. Tabi ki fiziksel ölçüm yapılan alternatifleri ile kıyaslanamaz ama 35 TL’lik fiyatı ile daha ucuz bir alternatif.

# Bisiklet Turu

- [****Warmshowers****](https://warmshowers.org/) — Genellikle bisiklet turcularının, barınma amaçlı kullandığınız uygulama. Site üzerinde bir hesap açtıktan sonra **Bisiklet turcusuyum, kalacak yer arıyorum** veya **Bisiklet turcularına barınma sağlayabilirim** seçeneklerinden birini seçiyorsunuz. Seçiminize göre tercihlerinizi yapıyor, size mesaj atıp istek gönderen bisikletçileri misafir edebiliyor ya da siz istek gönderip bisiklet turunuzda insanlara misafir olabiliyorsunuz. Hiçbir şekilde ücretli olmayıp, tamamen gönüllülük esasına göre yapılan bir uygulama.
- [****iOverlander****](http://ioverlander.com/)— Aslen, **overland** diye geçen, “araçlarla boş arazilerde konaklayarak yapılan gezi” şeklindeki aktivite için yapılmış bir site. Ücretli, ücretsiz, insanların keşfettiği kamp alanlarını paylaşmalarını sağlıyor. Alanda su, elektrik, telefon çekmesi vs. durumunu görebiliyorsunuz. Tur bisikletçilerinin çok işine yarayacak bir site.
- [****Windy****](https://www.windy.com/) — Windy aslında bir hava durumu uygulaması. Ancak, rüzgar yönünü ve sıcaklığı saat saat tahminlerle vermesi, bisiklet üzerinde çok kullanışlı bir uygulama olmasını sağlıyor. Bisiklet turu yapacağınız bölgede hangi saatte nereden rüzgar esecek, bu uygulama ile tahmin edebilirsiniz. iPhone ve Android için uygulamaları mevcut.
