---
title: Bisiklet Turu İpuçları
slug: bisiklet-turu-ipuclari
authors: [canata]
date_published: 2021-04-07T22:51:45.000Z
date_updated: 2021-04-30T22:02:41.000Z
tags: [bisiklet]
excerpt: Bisiklet turu yapmak isteyenlerin işine yarayacak birkaç küçük ipucu.
---

İnternette güzel bir makale görüp kenara kaydetmiştim. Hafif bagajlarla, orta süreli yapılan turlara denilen bikepacking için güzel öneriler vermişler. Birebir çevirmiyorum, bazen parantez içinde yorumlar ekliyorum. Makaleye ulaşmak isteyenler aşağıdan kaynağını okuyabilirler.

1. 
Fırın torbaları, bagajınızın içinde çöp torbalarından veya klasik kilitli torbalardan daha iyi sudan koruma sağlar, ve daha hafiftir. (Ben kilitli torbaları daha kullanışlı buluyorum, özellikle kaliteliyse su geçirmiyor.)

2. 
Islak mendiller, turlarda oldukça kullanışlıdır. (Bisikleti, giysilerinizi, ayakkabınızı temizleyebilirsiniz. Duş alma imkanınız yoksa koltuk altlarınızı, sağınızı solunuzu silebilirsiniz.)

3. 
Yedek jant telleri zincir maşasının üzerine (chainstay) veya sele borusununun üzerine bantlanabilir. Hangi janta ve hangi tarafa ait olduğunu işaretlemeyi unutmayın.

4. 
Pasaportunuzun, sürücü belgenizin ve kimliğinizin bir fotokopisini pvc kaplatıp, sele borusunun veya üst borunun üzerine koyun. Aynı zamanda bisikletiniz çalınırsa ve seri numarası silinirse, bisikletinizi tespit etmek için kullanılabilir. Pasaportunuz kaybolursa da uluslararası bürokrasiyi azaltmış olursunuz.(Bunu turda değil, normalde de yapabilirsiniz. Kimlik bulunursa sıkıntı olabilir belki ama sele borusunun içine, bisikletin size ait olduğunu anlatan bir dökümanı pvc kaplatıp koyarsınız, çalınma durumunda da polise bunu da bildirirsiniz. Bisikletin tespiti kolaylaşır.)

5. 
Tur yaptığınız bölgede bisikletçiler çoğunluktaysa, yedek iç lastiğiniz normalden birkaç inç küçük olabilir. İdare edecek kadar şişecek, sizi daha büyük bir lastik alana kadar idare edecektir. (Patlak lastiğinizin de patlak olan bölümüne küçük bir düğüm atıp kullanabilirsiniz. En kötü durumda, lastiğin içini yanakları katlanmayacak şekilde saman vs. ile doldurun, yavaş yavaş en yakın bisikletçiye doğru devam edin.)

![](https://images-na.ssl-images-amazon.com/images/I/71GertcTbTL.jpg)

6. 
Şu tarz bir kilitli pense sizi farklı türde birçok araç taşımaktan kurtaracaktır. Somun başına kilitlendiği için, normal anahtardan daha fazla güç uygulayabilirsiniz.(Diğer araçları hiç saymıyorum, sadece İngiliz anahtarı+pense işlevi görmesi bile yer açıyor)

7. 
Yedek iç lastiği takmadan önce pudralarsanız, sıkışıp patlamasını önlemiş olursunuz.(Bazen jant+dış lastik arasına sıkışıp patlar, en kolay çözüm bu.)

8. 
Kayışların uzun uçlarını keser, uçlarını eritirseniz ufak bir miktarda ağırlıktan tasarruf etmiş olursunuz. Çok değil ama on tane kayış varsa, titanyum bir çaydanlık kadar ağırlık kazanırsınız.(Böyle şeyler turda ufak görünebilir ama kilometrelerce taşıyacağınızı düşünürseniz önemli. O yüzden diş fırçasının sapını kesiyor, fazla kayışları azaltıyor, gereksiz her eşyayı atıyorlar.)

9. 
Gece dışarıdaysanız ve bir hayvanla karşılaşmaktan korkarsanız, kamp kurarken şarkı söyleyin.(Bu pek doğru değilmiş gibi geldi)

10. 
32 mm veya daha küçük, katlanır, yüksek TPI bir cyclocross dış lastik, bir elma kadar yer kaplayacaktır. Büyük bir Maraton lastik taşımaktan daha az yer kaplar. Bir sokraki bisikletçide, tekrar normal lastiğinizle değiştirebilirsiniz.

11. 
Titreşimden dolayı vidanız gevşiyorsa, vidayı takmadan vidanın baş tarafına bir ip sarıp japon yapıştırıcısı dökün.(Bu da işe yarar, ya da vidayı çakmakla iyice ısıtıp öyle takmayı deneyebilirsiniz.)

![](https://m.media-amazon.com/images/I/51249iN5GGL.jpg)

12. 
Birkaç kablo bağı, arka bagaj veya gidon çantası monte aparatı yerine en az 1000 km kullanılabilir. Varolan en kullanışlı tamir kitlerinden biridir.(Kablo bağları en kullanışlı şeylerden gerçekten. Her bisikletçinin sele çantasında birkaç tane olması lazım.)

![](https://www.guneyav.com.tr/jel-reso-yakiti-200gr-kamp-mutfagi-yerli-uretim-27900reso-18290-23-B.jpg)

13. 
Petrol jeli ile karıştırılmış kumaş jeli, muhteşem bir ateş başlatıcıdır.(Bizde bu petrol jelinden hiç görmedim, reşo yakıtı dediğimiz şeyler baya işe yarıyor)

14. 
Ateş yakmak için, bir ağaç kabuğu alıp, bir ucunu ufak ufak parçalara ayırarak kullanabilirsiniz.

15. 
İlk yardım setinizi, yaşayabileceğiniz sorunları düşünerek oluşturun.

16. 
[Şöyle](http://bodywrappers.com/img/lg/701-071_5.jpg) pantolonlar varmış. Bunların böcek ve rüzgar açısından çok kullanışlı olduğunu ve çok hafif olduğunu belirtmişler. Özellikle yazın, uzun pantolon yerine kullanılabilir.

17. 
Rüzgarlık, aynı zamanda böcekler için de kullanılabilir. Naylon, kanınızı emmelerini zorlaştırır.

18. 
Merinos yünü, vücut kokunuzu kötü kokuya çevirmeyecektir. Lifleri antibakteriyeldir. Sadece tuzdan arındırmak için suda durulayıp kurumaya bırakabilirsiniz. Aynı zamanda yün bisiklet şortu ve çorapları da giyiyorum.

19. 
Eczanelerde, kulak tıkaçları satılmaktadır. Bütün paketin boyutu, bir ruj kadardır. Trafiğe yakın bölgelerde kamp yaparken kullanabilirsiniz.

20. 
Vidalarınızı herhangi bir hırdavatçıdan temin edebilirsiniz. Korozyonu önlemek için paslanmaz çelik tercih edin. Küçük hırdavatçılarda, genellikle büyük yapı marketlerden daha fazla seçenek bulunur.

21. 
Uyku tulumunuzu daha fazla konfor için çimen, kum veya çam iğnelerininin üzerine yerleştirin. Kışın ekstra koruma için, dalların üzerine köpük yerleştirebilirsiniz. Kamp yerinizi doğru seçmek de ekstra koruma sağlar.(Mat yerine baloncuklu naylon da kullanabilirsiniz. Temin etmesi kolaydır, süpermarketlerde açılan paketlerden alabilirsiniz. Yerle temasınızı keser. Hafiftir, taşıması kolaydır. Kötü olunca atıp yenisini alırsınız.)

22. 
Polarlar, ağırlığına değen malzemelerdir. Aynı zamanda yastık olarak da kullanabilirsiniz.

23. 
Su toplamasını patlatmak için, bir iğnenin ucunu önce ateşle yakın, sonra su toplayan yerde bir delik açın. Üzerine neosporin damlatıp, üzerini kapatın. Enfeksiyona yol açmak istemiyorsanız, deriyi kaldırmayın.

24. 
Kavisli bir iğne, yırtılan lastik yanağını dikmeyi çok daha kolay hale getirir. Yırtıldıktan sonra iç lastiksiz gitmenizi engellemiş olur.

25. 
Aşil tendonunuz veya dizleriniz ağrıyorsa, sık sık esneme hareketleri yapın. Yerel bir yoga dersine katılıp, sorunlu bölgelerinizi esnetmek için birkaç hareket öğrenebilirsiniz. Bunları her molanızda yapın.(Bizde de neredeyse her parkta fitness aletleri var)1

26. 
Bir sonraki yemek molanıza veya dinlenme molanıza odaklanarak sürmeyin. Kendinize arada bir mola verip esnemeyi hatırlatın.

27. 
Yedek kabloları gidonun içine saklayabilirsiniz. İhtiyacınız olduğunda barend'leri çıkardığınızda orada olurlar.

![](https://medias.apidura.com/2016/01/Full_Frame_Pack_Large_Straight_On_Bike.png)

28. 
Bagajları kullanmayın. Kadro çantaları daha iyi kapasite/ağırlık oranına sahiptir ve onlarla bisiklet sürmesi daha kolaydır. Aynı zamanda yük dağılımı yapmanız gerekmez ve bagaj tamiri gerekmez.

29. 
Yarılmış bir lastiği desteklemek için bir banknot kullanabilirsiniz.

![](https://patineto.smugmug.com/photos/47412788-M.jpg)

30. 
Kullanılmış eski bir gidon bandı, zincir maşasını (chainstay) neopren bir koruyucudan daha hafif olacak şekilde korur.

31. 
Kadro çantalarının içindeki pet şişeler, bozuk yollarda düşmezler, diğer şişelerden daha hafiftir ve daha uzun süre soğuk kalırlar. Tişörtünüze sarılı halde hemen hemen bütün gün soğuk kalırlar. Delinmiş bir şişeyi tamir etmek için çadır tamir bandı kullanabilirsiniz.

32. 
Pizza, turda yiyecek ihtiyacınızı karşılayacak çok kalori, protein, tuz, sebze içerir. Hemen hemen her yerde bulunabilir ve ucuzdur.

33. 
Yerfıstığı ezmesi kalori bakımından zengindir ve matara kafesinize sığar.

34. 
Tenis topu kutuları da matara kafesinize sığar. İçinde protein bar, rüzgarlık, yedek lastik vs. taşıyabilirsiniz.

35. 
Sticker'lar bisikletinizi daha az havalı gösterecek ve hırsızlık ihtimalini azaltacak, aynı zamanda kadronuzu çizilmelerden koruyacaktır.

36. 
Açıkta kalan cırtcırtları, eski cırtcırtlar ile kapatırsanız, eşyalarınıza zaman içinde zarar vermeyecektir.

37. 
Kamp ayakkabısı taşımayın.

38. 
Kamp sandaylesi taşımayın.

39. 
Çamaşır ipi taşımayın.

40. 
Yer örtüsü taşımayın.

41. 
Magnezyum ateş başlayıcı taşımayın.

42. 
Mini tripod taşımayın. Onun yerine taşları üst üste dizebilirsiniz.

43. 
Kase, kupa, bardak, tava ve tabak taşımayın. [Kaşık ve çatal olarak kullanılan ürünlerden](https://www.rei.com/media/product/781530) bir tane, bir de demlik işinizi görecektir.

44. 
Eşya torbası taşımayın.

45. 
Lastik haricinde yedek herhangi bir şey taşımayın.

46. 
Herhangi bir şeyin yanınızda olmaması korkusunu da taşımayın. Her şeyi, hemen hemen her yerden alabilirsiniz. Alamıyorsanız da, muhtemelen ihtiyacınız olan bir şey değildir.

47. 
Tura çıkmadan önce ve turun ortasında, iyi bir tamirciye jantlarınızın akordunu yaptırın; veya kendiniz akort yapmayı öğrenin. Ekstra jant teli taşımanıza gerek yok, akordu iyi yapılmış bir lastik asla sıkıntı çıkarmayacaktır. Çıkarırsa da muhtemelen bu, sadece jant teli ile düzeltebileceğiniz bir sorun olmayacaktır.(Jant teli önemli yorumlarda da belirtmişler. Diyelim ki bir çukura girdiniz, jant teli kırılınca, jantın akordu bir anda bozulabiliyor. Elinizin altında varsa ve değiştirir, akordunu yaparsanız sıkıntı olmaz. Ama o şekilde sürer, jantınız eğilirse, bir noktasından bükülen alüminyum bir jantın tamiri yoktur.)

48. 
İş güvenliği gözlükleri, güneş gözlüklerinden daha ucuzdur ve sıçrayan taş ve tozdan gözlerinizi korur.

49. 
Tişörtler, bisiklet formalarından daha hafiftir.

50. 
Vücudunuzun herhangi bir bölgesindeki bir uyuşma; sele yüksekliği, sele ayarı, gidon yüksekliği veya gidon boğazı uzunluğunun değişmesi gerektiğine dair bir uyarı sinyali olarak algılanmalıdır. Uyuşukluk ciddi problemlere yol açabilir.

51. 
Açık renkli, transparan bir drybag, içine bisiklet ışığınızı koyduğunuzda bir fener işlevi görür.

![](http://road.cc/sites/default/files/cropped/preview_500/images/Bontrager%20Race%20Lite%20Aero%20Clip-On%20Aerobar/Bontrager%20Race%20Lite%20Aero%20Clip-On%20Aerobar%20-%20mounted%202.jpg)

52. 
Aerobar'lar, normal dropbar veya düz barlara göre birden fazla tutuş sağlarlar. Karşıdan rüzgar alan geniş alanlarda, avantaj sağlarlar.

53. 
Ön ve arka tekerinizdeki eskime oranı farklıdır. Ama turunuzun ortasında ikisini yer değiştirmek kullanışlı değildir, çünkü ön tekerinizin yere tutunması, arka tekerden çok daha önemlidir. Onun yerine, arka tekerinize daha sağlam ve sert bir teker alabilir, ön tekerinizi de daha yumuşak bi tekerden seçebilirsiniz. Böylece ikisi de aynı oranda eskiyecektir.

54. 
Uzun tırnamışlarda, bacaklarınızdaki farklı kasları çalıştırmak için, kendinizi selede birkaç santimetre geriye itin.

55. 
Gün boyunca 10 dakikada bir, bacaklarınızdaki ve sırtınızdaki kan dolaşımını rahatlatmak için ayağa kalkın.

56. 
Alışkanlıklarınızı değiştirin. Mutluluğunuz kahveye, sıcak yemeğe, uykuya, sıcaklığa, kuru olmaya, yalnız olmaya, başkalarıyla beraber olmaya, hızlı gitmeye, nerede olduğunu bilmeye bs. bağlı değilse, kendinizi maceraya açarsınız. "İkinci tip eğlence" ise, kötü bir deneyimin, iyi bir hikaye olduğunu ve sizi daha güçlü yaptığını bilmektir.

57. 
Şişelerinize biraz limon suyu ekleyin. Limon suyu antibakteriyeldir, şişelerinizi temiz tutar. Plastik şişe kokusunu veya metal tadını bastırır. Aynı zamanda iskorbit hastalığını da engeller. Bir limon, dört günlük suyunuz için yetecektir.

58. 
Uyanık ve tetikte kalın. Bir sakatlık, turunuzu kısa bir kestirmeden daha uzun sürede bitirir. Tura çıkmadan önce kısa süreli kestirmelere kendinizi alıştırın.

59. 
Yağmurluğunuzun, giysilerinizin, kadro çantanızın veya diğer eşyalarınızın fermuarlarını daha uzun hale getirin. Böylece eldiven giyerken vs. daha kolay açabilirsiniz.

60. 
Zamandan tasarrruf etmek için dişlerinizi bisiklet üzerinde fırçalayabilirsiniz. Diş macununu, ağzınız doluyken birisi size çok ilginç bir şey söylemiş gibi püskürtün. Bu hayvanların diş macununu yiyip hastalanmalarını engeller. Ayrıca tükürdükten sonra durulamanıza gerek olmayacak, ağzınız birkaç dakika içinde normale dönecektir. Ayrıca arabaların ön camlarına da tükürebilirsiniz, çünkü arabalar tabutlardır. Şaka yapıyorum, sonuncuyu yapmayın.

61. 
Dikiş dikmeyi öğrenirseniz, ufak yırtıklar zamanla büyümeyecektir.

62. 
Pet-shoplarda, mama ölçmek için ücretsiz verilen sağlam, ölçülü kaplar vardır. Bunlardan bir tane alıp yulaf, ramen, kahve ölçmede vs. kullanabilirsiniz.

63. 
Hava sıcaksa, yün tişörtler yağmurluklardan daha iyidir. En hava alan yağmurluk bile dakikalar içinde sıcı ısıtıp terletecektir. Yün tiört ise kuru kalacaktır.

64. 
Islak giysilerinizi yatarken uyku tulumunuzun içinde giyin. Vücut ısınız nemi buharlaştıracaktır. Kaz tüyü olanlardan emin değilim, ancak sentetiklerde işe yarıyor.

65. 
Siyah giysiler sıcakta beyazlardan daha iyidir, çünkü teriniz daha hızlı bir şekilde kurur. İnanmıyorsanız Google'da aratın.

66. 
Size saygısızlık eden araçlara ile gülümseyin ve el sallayın. El sallamak ve gülümsemek, çıkacak çatışmaları önceden engellerler.

67. 
Rötuş boyası olarak oje kullanabilirsiniz. Çelik kadronuzu korozyondan da korur. Her zaman kadro renginize uygun bir renk bulabilirsiniz ve uzun süre dayanır.

68. 
Reflektörleri, yelek ve çantalarınızda terdih edin. Böylece reflektörlü eşyalarınızı kaldırarak, fark edilmeden kamp yapabilirsiniz.

69. 
El işi satan dükkanlardan, bölmeli plastik kutulardan alıp, ateş başlatıcı, küçük bant ruloları, kulaklıklar vs. gibi küçük şeyleri taşımakta kullanabilirsiniz.

70. 
Gittiğiniz bölgeden alacağınız bir miktar bal, bağışıklık sisteminizi bölgedeki polenlere alıştırarak, alerjiyi bir miktar önleyecektir. Ayrıca bal, doğadaki enerji jelidir.

71. 
Her yağmur yağdığında veya kışın her hafta, sele borunuzu çıkarıp üzerine yeni bir yağ tabakası ile yağlayın. Alüminyum ve çelik, temas ettikleri sürece birbirine kaynayabilirler.

72. 
İhtiyacınız olmasa bile eldiven giyin. Her yere düştüğünüzde önce elleriniz yerle temas eder.

73. 
Acıkmadan önce yemek yiyin.

74. 
Susamadan önce su için.

75. 
Seyahat boyu diş macununuzu, normal diş macunu ile doldurabilirsiniz.

76. 
Lityum bataryalar daha hafiftir, daha uzun süre çalışır, GPS ve fotoğraf makinesi gibi elektronik eşyalarla daha iyi çalışır. Aynı zamanda daha az çöp üretmiş olursunuz.

77. 
Eğer gerçekten çok sevdiğiniz bir eşya varsa, tura götürmeyin. Tişörtleriniz delinir, çantalarınız yırtılır, bisikletiniz çizilir. Tasarruf etmek için internetten ikinci el satın alın ve her eşyayı kullan-at olarak düşünün.

78. 
Telefonunuzdan, yol tarifinin ekran görüntüsünü alırsanız, hem daha az batarya harcar, hem de cep telefonu çekmeyen yerlerde de çalışır.

79. 
Kaybolan elektrolitleri yerine koymak için tuzlu yemekler yiyin ve her yemekte yeterli protein aldığınızdan emin olun.

80. 
Vahşi hayatla ilgili bilgi edinin. Boz ayı saldıracağında ne yapacağını, yemeğinizi nasıl asacağınızı, yılan ısırdığında fotoğrafını çekmeyi (böylece hastanede hangi panzehiri vereceklerini bilebilirler) öğrenin, bunlar hayat kurtarır. Her hayvanın ne şekilde davranacağını öğrendikçe, daha kötü durumlara düşme ihtimaliniz azalacaktır.

81. 
Sele ağrısı bir şekilde herkesin başına gelir. Arkanızı sık sık yıkayıp kurulayarak temiz tutun. Sele ağrısı varsa, simit şeklinde bir deri keserek ağrıyan bölgeyi destekleyebilirsiniz. Neosporin ile desteklerseniz, 1-2 gün içinde geçecektir. İhmal etmeyin, yoksa turun sonunda enfeksiyon kapabilirsiniz.

82. 
Heybenin kaymasını engellemek için kablo bağı kullanabilirsiniz.

83. 
Gizli bir şekilde kamp yapıyorsanız ve karşıdan araba geliyorlarsa, olduğunuz yerde donup kalın. Sürücüler genellikle hareketlere odaklanırlar. Sabit durursanız sizi farketmeyeceklerdir.

84. 
Köpekler tarafından kovalanıyorsanız, sabit ama yavaş tempoda devam edin ve tok ve ani bir şekilde HAYIR diye bağırın. Çoğu köpek sahibi, bu komutu köpeklerinde kullanır. Yaklaşırlarsa, üzerlerine su şişelerinizden su dökün. (Ayrıca durup köpeklerle aranıza bisikletleri de koyabilirsiniz. Köpekler sizi kendi bölgeleri bittiği yerde bırakacaklardır.)

85. 
İnsanlardan korkmayın, ama insanlara nereye gittiğinizi ve nerede konaklayacağınızı söylemeyin. Kendi içgüdülerinize ve diğer bisikletçilere güvenin. Karşılaştığınız kişiler, sizi muhteşem maceralara da yönlendirebilirler.

86. 
Park halinde, tekeriniz ve kadro arasında bir parça cırtcırt bağlamak, bisikletin düşmesini, kaymasını engelleyecektir. Aynı zamanda birinin bisikletinizi alıp kaçırmasını da zorlaştırır.

Kaynak: [http://bikepacker.com/bikepacking-lifehacks/](http://bikepacker.com/bikepacking-lifehacks/)
