---
title: Piranha 7653 Bluetooth Mouse İncelemesi
slug: piranha-7653-bluetooth-mouse-incelemesi
date_published: 2021-04-20T01:55:46.000Z
date_updated: 2021-04-20T01:55:46.000Z
tags: [Buğra Hoca]
excerpt: 13 Ağustos 2020 A101 Aktüel Kataloğunda 24,95 TL’ye yer alan ürünü, uygun fiyatından dolayı satın aldım.
---

![](https://miro.medium.com/max/395/0*95t6nd46-hLls5sx.jpg)
****13 Ağustos 2020**** A101 Aktüel Kataloğunda ****24,95 TL****’ye yer alan ürünü, uygun fiyatından dolayı satın aldım. Youtube üzerinde yaptığım videolu incelemeyi şuradan izleyebilirsiniz:

Ürünün dış görünüşü güzel. Elinizde de günlük bir fareye göre ergonomik duruyor. Pilsiz ağırlığı ****48 gram****, pillerle birlikte ****70 gram**** ediyor, hafif denilebilecek bir mouse. 2 adet ****AAA ****pil ile çalışıyor ve piller kutusundan çıkmıyor. USB alıcısı yok, sadece Bluetooth üzerinden çalışıyor. Hangi Bluetooth sürümünü kullanıyor vs. ile ilgili bir bilgi yer almıyor.

İçinden kullanım ve garanti bilgilerini anlatan bir kağıt çıkıyor sadece. İlk kullanımda açma-kapatma butonundan açıp kapattıktan sonra eşleştirme işlemi yapmak gerekliymiş. Bluetooth cihazların arasında ****Piranha-7653**** adı ile görünüyor ve eşleştirme için sadece seçmeniz yeterli. Bundan sonraki aşamalarda yeni bir cihaza bağlayacak olursanız 3 saniye DPI tuşuna basılı tutmanız gerekiyor.

Farenin tekerleği ve tekerleğe basarak kullandığınız bir orta tuşu da mevcut. Ancak orta tuş çok sert ve sesli. Altta bulunan açma-kapama tuşunu da tırnakla bile açıp kapatmak zor, ben bir iğne kullanmak zorunda kaldım. Pil tasarrufu için bundan önce kullandığım fareleri işim bittiğinde kapatıyordum ama bunda çok mümkün görünmüyor. Bu şekilde sürekli açık olarak ne kadar süre gidecek piller onu da buraya not düşeceğim.

Fare kasası muhtemelen daha önce tasarlanan başka bir ürüne ait. Boş, kullanılmayan bir usb alıcı bölümü var.

> Artıları: ****Fiyatı uygun.**** Zaten normal bir fare alacağınız fiyata ****Bluetooth**** mouse almış oluyorsunuz. Yeni bilgisayarlarda zaten USB portu az sayıda, 1 USB portunuz boş kalmış oluyor. Lazım olduğunda tablet, telefon, smart tv gibi cihazlarla da eşleştirme imkanı var. ****Tasarımı güzel. Hafif.****
> 
> Eksileri: ****Orta tuşu sert.**** Tıklamalar vs.çok çok iyi bir fare kullanmadığınızın izlenimini veriyor. ****USB alıcısı yok****. ****Açma-kapama butonu çok kötü****.


Kullandıktan sonra notlarım:

- Ürünü alan başka bir arkadaş açma-kapama butonunun düzgün olduğunu iletmiş. Benimkinde böyle bir sorun varmış galiba.
- Cihazın üstünde Yichip diye bir firmanın modülü varmış.
- Bluetooth LE (Low Energy/Düşük Enerji) bağlantısını kullanıyor. Bluetooth LE desteklemeyen aygıtlara bağlanmıyor olabilir, henüz deneme fırsatım olmadı.
- Pil seviyesi görüntüleme özelliği yok.
